八正神明論篇第二十六．

黄帝問曰．用鍼之服．必有法則焉．今何法何則．

岐伯対曰．法天則地．合以天光．

帝曰．願卒聞之．

岐伯曰．凡刺之法．必候日月星辰．四時八正之気．気定乃刺之．是故天温日明．則人血淖液．而衛気浮．故血易写．気易行．天寒日陰．則人血凝泣．而衛気沈．月始生．則血気始精．衛気始行．月郭満．則血気実．肌肉堅．月郭空．則肌肉減．経絡虚．衛気去．形独居．是以因天時而調血気也．是以天寒無刺．天温無疑．月生無写．月満無補．月郭空無治．是謂得時而調之．因天之序．盛虚之時．移光定位．正立而待之．故日月生而写．是謂蔵虚．月満而補．血気揚溢．絡有留血．命曰重実．月郭空而治．是謂乱経．陰陽相錯．真邪不別．沈以留止．外虚内乱．淫邪乃起．

帝曰．星辰八正何候．

岐伯曰．
星辰者．所以制日月之行也．八正者．所以候八風之虚邪．以時至者也．四時者．所以分春秋冬夏之気所在．以時調之也．八正之虚邪．而避之勿犯也．以身之虚．而逢天之虚．両虚相感．其気至骨．入則傷五蔵．工候救之．弗能傷也．故曰天忌．不可不知也．

帝曰善．其法星辰者．余聞之矣．願聞法往古者．

岐伯曰．
法往古者．先知鍼経也．験於来今者．先知日の寒温．月の虚盛．以候気の浮沈．而調之於身．観其立有験也．観其冥冥者．言形気栄衛の不形於外．而工独知之．以日の寒温．月の虚盛．四時気の浮沈．参伍相合而調之．工常先見之．然而不形於外．故曰観於冥冥焉．通於無窮者．可以伝於後世也．是故工之所以異也．然而不形見於外．故倶不能見也．視之無形．嘗之無味．故謂冥冥若神髣髴．虚邪者．八正之虚邪気也．
正邪者．身形若用力．汗出．腠理開．逢虚風．其中人也微．故莫知其情．莫見其形．上工救其萌牙．必先見三部九候之気．尽調不敗而救之．故曰上工．下工救其已成．救其已敗．救其已成者．言不知三部九候之相失．因病而敗之也．知其所在者．知診三部九候之病脈処而治之．故曰守其門戸焉．莫知其情而見邪形也．

帝曰．余聞補写．未得其意．
岐伯曰．
写必用方．方者．以気方盛也．以月方満也．以日方温也．以身方定也．以息方吸而内鍼．乃復候其方吸而転鍼．乃復候其方呼而徐引鍼．故曰写必用方．其気而行焉．補必用円．円者行也．行者移也．刺必中其栄．復以吸排鍼也．故円與方．非鍼也．故養神者．必知形之肥痩．栄衛血気之盛衰．血気者人之神．不可不謹養．

帝曰．妙乎哉論也．
合人形於陰陽四時．虚実之応．冥冥之期．其非夫子．孰能通之．然夫子数言形與神．何謂形．何謂神．願卒聞之．

岐伯曰．請言形．形乎形．目冥冥問其所病．索之於経．慧然在前．按之不得．不知其情．故曰形．

帝曰．何謂神．

岐伯曰．
請言神．神乎神．耳不聞．目明心開．而志先．慧然独悟．口弗能言．倶視独見．適若昏．昭然独明．若風吹雲．故曰神．三部九候為之原．九鍼之論不必存也．