# 統合ビュー ch01

## L0001

**原文**：##上古天真論##  <a id="L0001"></a>

**現代注**：test


---

## L0002

**原文**：昔在黄帝、生而神霊、弱而能言、幼而徇齊、長而敦敏、成而登天、廼問於天師曰、余聞上古之人、春秋皆度百歳、而動作不衰、  今時之人、年半百、而動作皆衰者、時世異耶、人將失之耶、  <a id="L0002"></a>


---

## L0003

**原文**：岐伯對曰、上古之人、其知道者、法於陰陽、和於術數、食飮有節、起居有常、不妄作勞、故能形與神倶、而尽終其天年、度百歳乃去、  <a id="L0003"></a>


---

## L0004

**原文**：今時之人不然也、以酒爲漿、以妄爲常、醉以入房、以欲竭其精、以耗散其眞、  不知持滿、不時御神、務快其心、逆於生樂、起居無節、  故半百而衰也、  <a id="L0004"></a>


---

## L0005

**原文**：夫上古聖人之教下也、皆謂之虚邪賊風、避之有時、恬惔虚無、眞気従之、精神内守、病安従來、是以志閑而少欲、心安而不懼、  形勞而不倦、気従以順、各従其欲、皆得所願、  <a id="L0005"></a>


---

## L0006

**原文**：故美其食、任其服、樂其俗、高下不相慕、其民故曰朴、是以嗜欲不能勞其目、淫邪不能惑其心、愚智賢不肖、不懼於物、  故合於道、所以能年皆度百歳、而動作不衰者、以其徳全不危也、  <a id="L0006"></a>


---

## L0007

**原文**：帝曰、人年老而無子者、材力尽邪、將天數然也、  <a id="L0007"></a>


---

## L0008

**原文**：岐伯曰、女子七歳、腎気盛、齒更髮長、二七而天癸至、任脉通、太衝脉盛、月事以時下、故有子、三七腎気平均、故眞牙生而長極、  四七筋骨堅、髮長極、身體盛壯、五七陽明脉衰、面始焦、髮始墮、六七三陽脉衰於上、面皆焦、髮始白、七七任脉虚、太衝脉衰少、天癸竭、地道不通、故形壞而無子也、  <a id="L0008"></a>


---

## L0009

**原文**：丈夫八歳、腎気實、髮長齒更、二八腎気盛、天癸至、精気溢寫、陰陽和、故能有子、三八腎気平均、筋骨勁強、故眞牙生而長極、四八筋骨隆盛、肌肉滿壯、五八腎気衰、髮墮齒槁、六八陽気衰竭於上、面焦、髮鬢頒白、七八肝気衰、筋不能動、天癸竭、精少、腎藏衰、形體皆極、八八則齒髮去、腎者主水、受五藏六府之精而藏之、  故五藏盛乃能寫、今五藏皆衰、筋骨解墮、天癸尽矣、  故髮鬢白、身體重、行歩不正、而無子耳、  <a id="L0009"></a>


---

## L0010

**原文**：帝曰、有其年已老而有子者、何也、  <a id="L0010"></a>


---

## L0011

**原文**：岐伯曰、此其天壽過度、気脉常通、而腎気有餘也、此雖有子、男不過尽八八、女不過尽七七、而天地之精気皆竭矣、  <a id="L0011"></a>


---

## L0012

**原文**：帝曰、夫道者、年皆百數、能有子乎、  <a id="L0012"></a>


---

## L0013

**原文**：岐伯曰、夫道者、能却老而全形、身年雖壽、能生子也、  <a id="L0013"></a>


---

## L0014

**原文**：黄帝曰、余聞上古有眞人者、提挈天地、把握陰陽、呼吸精気、獨立守神、肌肉若一、故能壽敝天地、無有終時、此其道生、  <a id="L0014"></a>


---

## L0015

**原文**：中古之時、有至人者、淳徳全道、和於陰陽、調於四時、去世離俗、積精全神、游行天地之間、視聽八達之外、此蓋益其壽命、而強者也、亦歸於眞人、  <a id="L0015"></a>


---

## L0016

**原文**：其次有聖人者、處天地之和、従八風之理、適嗜欲於世俗之間、無恚嗔之心、行不欲離於世、被服章、擧不欲觀於俗、外不勞形於事、内無思想之患、以恬愉爲務、以自得爲功、形體不敝、精神不散、亦可以百數、  <a id="L0016"></a>


---

## L0017

**原文**：其次有賢人者、法則天地、象似日月、辯列星辰、逆従陰陽、分別四時、將従上古、合同於道、亦可使益壽、而有極時、  <a id="L0017"></a>


---
