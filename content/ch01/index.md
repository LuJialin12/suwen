# 統合ビュー ch01

## ch01-0001

**原文**：##上古天真論##  <a id="ch01-0001"></a>


---

## ch01-0002

**原文**：昔在黄帝、生而神霊、弱而能言、幼而徇斉、長而敦敏、成而登天、廼問於天師曰、余聞上古之人、春秋皆度百歳、而動作不衰、今時之人、年半百、而動作皆衰者、時世異耶、人将失之耶、  <a id="ch01-0002"></a>


---

## ch01-0003

**原文**：岐伯対曰、上古之人、其知道者、法於陰陽、和於術数、食飲有節、起居有常、不妄作労、故能形与神倶、而尽終其天年、度百歳乃去、  <a id="ch01-0003"></a>


---

## ch01-0004

**原文**：今時之人不然也、以酒為漿、以妄為常、醉以入房、以欲竭其精、以耗散其真、不知持満、不時御神、務快其心、逆於生楽、起居無節、故半百而衰也、  <a id="ch01-0004"></a>


---

## ch01-0005

**原文**：夫上古聖人之教下也、皆謂之虚邪賊風、避之有時、恬惔虚無、真気従之、精神内守、病安従来、是以志閑而少欲、心安而不懼、形労而不倦、気従以順、各従其欲、皆得所願、  <a id="ch01-0005"></a>


---

## ch01-0006

**原文**：故美其食、任其服、楽其俗、高下不相慕、其民故曰朴、是以嗜欲不能労其目、淫邪不能惑其心、愚智賢不肖、不懼於物、故合於道、所以能年皆度百歳、而動作不衰者、以其徳全不危也、  <a id="ch01-0006"></a>


---

## ch01-0007

**原文**：帝曰、人年老而無子者、材力尽邪、将天数然也、  <a id="ch01-0007"></a>


---

## ch01-0008

**原文**：岐伯曰、女子七歳、腎気盛、歯更髪長、二七而天癸至、任脈通、太衝脈盛、月事以時下、故有子、三七腎気平均、故真牙生而長極、四七筋骨堅、髪長極、身体盛壮、五七陽明脈衰、面始焦、髪始墮、六七三陽脈衰於上、面皆焦、髪始白、七七任脈虚、太衝脈衰少、天癸竭、地道不通、故形壊而無子也、  <a id="ch01-0008"></a>


---

## ch01-0009

**原文**：丈夫八歳、腎気実、髪長歯更、二八腎気盛、天癸至、精気溢写、陰陽和、故能有子、三八腎気平均、筋骨勁強、故真牙生而長極、四八筋骨隆盛、肌肉満壮、五八腎気衰、髪墮歯槁、六八陽気衰竭於上、面焦、髪鬢頒白、七八肝気衰、筋不能動、天癸竭、精少、腎蔵衰、形体皆極、八八則歯髪去、腎者主水、受五蔵六府之精而蔵之、故五蔵盛乃能写、今五蔵皆衰、筋骨解墮、天癸尽矣、故髪鬢白、身体重、行歩不正、而無子耳、  <a id="ch01-0009"></a>


---

## ch01-0010

**原文**：帝曰、有其年已老而有子者、何也、  <a id="ch01-0010"></a>


---

## ch01-0011

**原文**：岐伯曰、此其天寿過度、気脈常通、而腎気有余也、此雖有子、男不過尽八八、女不過尽七七、而天地之精気皆竭矣、  <a id="ch01-0011"></a>


---

## ch01-0012

**原文**：帝曰、夫道者、年皆百数、能有子乎、  <a id="ch01-0012"></a>


---

## ch01-0013

**原文**：岐伯曰、夫道者、能却老而全形、身年雖寿、能生子也、  <a id="ch01-0013"></a>


---

## ch01-0014

**原文**：黄帝曰、余聞上古有真人者、提挈天地、把握陰陽、呼吸精気、独立守神、肌肉若一、故能寿敝天地、無有終時、此其道生、  <a id="ch01-0014"></a>


---

## ch01-0015

**原文**：中古之時、有至人者、淳徳全道、和於陰陽、調於四時、去世離俗、積精全神、游行天地之間、視聴八達之外、此蓋益其寿命、而強者也、亦帰於真人、  <a id="ch01-0015"></a>


---

## ch01-0016

**原文**：其次有聖人者、処天地之和、従八風之理、適嗜欲於世俗之間、無恚嗔之心、行不欲離於世、被服章、挙不欲観於俗、外不労形於事、内無思想之患、以恬愉為務、以自得為功、形体不敝、精神不散、亦可以百数、  <a id="ch01-0016"></a>


---

## ch01-0017

**原文**：其次有賢人者、法則天地、象似日月、弁列星辰、逆従陰陽、分別四時、将従上古、合同於道、亦可使益寿、而有極時、  <a id="ch01-0017"></a>


---
